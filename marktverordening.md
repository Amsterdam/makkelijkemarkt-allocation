## Artikel 3.10 Toewijzen losse marktplaatsen bij dagelijkse indeling

1. Voor een losse marktplaats komen, in de volgorde van hun plaats op de marktlijst, in
aanmerking:
a. in de eerste plaats: de houders van een vergunning voor een vaste marktplaats;
b. in de tweede plaats: de houders van een vergunning voor een tijdelijke vaste
marktplaats;
c. in de derde plaats: de sollicitanten.
2. In afwijking van het voorgaande lid, onder c, komen voor een losse marktplaats op
een dag- of weekmarkt in aanmerking op vrijdag en zaterdag:
a. in de derde plaats: de sollicitanten die op een andere dag in dezelfde week al een
plaats op deze markt hebben ingenomen;
b. in de vierde plaats: de overige sollicitanten, nadat gelegenheid tot het vergroten
van marktplaatsen is gegeven.
3. Bij de toepassing van het eerste lid, onder a en b, vervalt het recht op de vaste
marktplaats of de tijdelijke vaste marktplaats voor de duur van de toewijzing van de
losse marktplaats, en kan de vaste marktplaats of tijdelijke vaste marktplaats als een
losse marktplaats worden uitgegeven.
4. Plaatsen die voor de verkoop van bepaalde waren zijn bestemd, worden in de
volgorde van de marktlijst eerst toegewezen aan degenen die zich toeleggen op de
verkoop van deze waren.
5. Plaatsen die zijn aangewezen als plaats voor het handelen vanuit een verkoopinrichting
anders dan een kraam, worden in de volgorde van de marktlijst eerst toegewezen aan
degenen die gebruik maken van een dergelijke verkoopinrichting.
6. Vaste marktplaatsen en tijdelijke vaste marktplaatsen die niet binnen een door het
college te bepalen tijdstip na de aanvang van de markt door de rechthebbende zijn
bezet, worden voor die dag als losse marktplaatsen uitgegeven.

## Artikel 3.12 Verkleinen en vergroten marktplaatsen bij dagelijkse marktindeling

1. Bij de dagelijkse indeling kunnen, op de marktgedeelten waar het college dit
toestaat, toegewezen meer- of tweevoudige marktplaatsen worden verkleind tot
twee- of enkelvoudige marktplaatsen.
2. Het vergroten geschiedt in de volgorde, genoemd in artikel 3.10, eerste en tweede
lid, met dien verstande dat bij voorrang de vaste marktplaatshouder in aanmerking
komt waarbij de plaatsvergroting aansluit op diens eigen vaste marktplaats.
3. Bij de dagelijkse indeling kunnen, op de marktgedeelten waar het college
dit toestaat, toe te wijzen enkelvoudige marktplaatsen worden vergroot tot
twee- of meervoudige marktplaatsen, mits de betrokken marktplaatsen zich in
dezelfde kramenrij bevinden en op elkaar aansluiten en met dien verstande dat
een tweevoudige marktplaats pas mag worden vergroot tot een meervoudige
marktplaats als alle gegadigden in de gelegenheid zijn geweest een tweevoudige
marktplaats te kiezen.
4. Er wordt geen gelegenheid tot het vergroten van marktplaatsen gegeven als het
aantal open marktplaatsen gelijk is aan of kleiner is dan het aantal sollicitanten voor
een losse marktplaats op die dag.
